---
book: "cannastore"
icon: "seed"
itemtype: "Product"
seed_id: "4100028"
title: "Mighty Verdamper"
description: "Op zoek naar een draagbare verdamper die net zo goed is als een tafelmodel? De verdamper Mighty doet zijn naam eer aan. Koop hem nu!"
image: "https://img.sensiseeds.com/nl/medicinaal/verdampers/mighty-verdamper-image.png"
slug: "/nl-mighty-verdamper"
url: "https://sensiseeds.com/nl/medicinaal/verdampers/mighty-verdamper?a_aid=cannastore"
price: 348
currency: "eur"
number_of_seeds: 0
category: "Vaporizers"
flowering_min: 0
flowering_max: 0
strain_type: ""
climate_zone: ""
yield: ""
heigh_gain: ""
locale: "nl"
---
Ben je op zoek naar een draagbare verdamper met nauwkeurige bediening, dezelfde prestaties als een tafelmodel en een batterij die lang meegaat? Je hebt hem gevonden! De verdamper Mighty van Storz & Bickel doet zijn naam eer aan. De damp uit deze kleine en toch krachtige verdamper evenaart die uit een groter (en duurder) statisch apparaat met een stekker. Storz & Bickel is de wereldberoemde maker van de Volcano, de verdamper die voor een revolutie in de rookloze cannabisconsumptie heeft gezorgd. Nu heeft het bedrijf met de Mighty ook op de markt voor draagbare verdampers een revolutie teweeggebracht. De Mighty is ongeveer zo groot als een portemonnee of twee smartphones aan elkaar en past daardoor gemakkelijk in een kleine tas of een jaszak. Bovendien is hij zo ontworpen dat hij geen uitsteeksels heeft die bij het tevoorschijn halen of opbergen ergens achter kunnen blijven haken. Door het stijlvolle, ergonomische ontwerp lijkt de Mighty op het eerste gezicht bedrieglijk eenvoudig. Als je echter wat beter kijkt, zie je dat in de stevige antisliphandgrepen op de behuizing ook verschillende goed doordachte functies zitten. Het is kenmerkend voor Storz & Bickel om technologie zodanig te vernieuwen dat het product beter wordt, in plaats van overbodige franje toe te voegen. De Mighty beschikt over een aantal uitstekende voorbeelden van deze instelling. Nauwkeurige programmering en feedback Ten eerste heeft de Mighty een eenvoudig leesbaar led-scherm, dat in een uitsparing van de handgrepen zit. Hierdoor is het scherm beschermd tegen stoten en krassen. Samen met de plus- en minknoppen is de Mighty hiermee eenvoudig en intuïtief te bedienen. De temperatuur kan in Fahrenheit of graden Celsius worden weergegeven en wanneer je deze instelt, wordt de werkelijke (stijgende) temperatuur boven de ingestelde temperatuur weergegeven. Wanneer de ingestelde temperatuur is bereikt, vibreert de Mighty twee keer kort om te laten weten dat hij klaar is voor gebruik. Tijdens het gebruik wordt de warmte automatisch aangepast, zodat de temperatuur constant blijft. Voor een optimale gebruikservaring kan de temperatuur tijdens het verdampen echter ook handmatig veranderd worden. Batterijen en stekker Dankzij de twee lithium-ionbatterijen kan je de Mighty anderhalf uur ononderbroken gebruiken na een keer twee uur opladen. Dit is twee keer zo lang als de Crafty en hiermee zou je ongeveer tien volle vormen moeten kunnen verdampen voor je weer moet opladen. In tegenstelling tot een verdamper die alleen convectieverhitting heeft, werkt de Mighty dankzij het tweeledige verhittingssysteem (zie hieronder) echter net zo goed met een gedeeltelijk gevulde vulkamer. Je kunt de hoeveelheid die je wilt verdampen, aanpassen zonder de prestaties te beïnvloeden. Op het eerdergenoemde led-scherm wordt ook de resterende batterijlading aangegeven, zodat je nooit plotseling met lege batterijen zit. Een extra pluspunt is dat de Mighty in een kleine tafelverdamper verandert wanneer de batterijen helemaal leeg zijn, want je kunt hem blijven gebruiken als je de oplader in het stopcontact steekt. De Mighty gaat automatisch uit wanneer hij langer dan een minuut niet gebruikt wordt. Verdampen door middel van convectie- en geleidingsverhitting Net als zijn kleine broertje, de Crafty, en het model met stekker, de Plenty, werkt de Mighty met een combinatie van convectie- en geleidingsverhitting. Door de volledige convectieverhitting met hete lucht begint de verdamping meteen en is gelijkmatig en constant, terwijl de geleidingsverhitting de damp vanaf de eerste teug op volle sterkte levert. Dit is niet alleen zeer bevredigend, maar ook heel efficiënt, zodat je het meeste uit je cannabis haalt. Er is echter nog een net zo belangrijk onderdeel in de verhittingscyclus, namelijk het afkoelen. Damp die te heet is wanneer deze in je mond komt, smaakt minder lekker en kan de mond en keel irriteren. De verdamper Plenty heeft een koelsysteem boven de vulkamer dat ervoor zorgt dat de damp die je mond bereikt, de beste temperatuur heeft om van de smaak en het aroma te genieten. Extra hulpmiddelen voor extra gemak Bij de Mighty zitten verschillende accessoires (zie de lijst hieronder), maar de meest innovatieve is het vulapparaat. Wanneer je dit handige, op een vermaler lijkend apparaat opendraait, wordt het een stamper om plantmateriaal zachtjes in de vulkamer naar beneden te duwen en een wijde trechter die op de kamer past. Stop het verstuifmateriaal van je keuze gewoon in de trechter en het schuift gemakkelijk de kamer in. Haal de trechter van de kamer af en druk het plantmateriaal zachtjes aan met de stamper. Iemand met pijn, kramp, artritis en dergelijke in zijn handen zal merken dat dit hulpmiddel het vullen van een verdamper echt veel makkelijker maakt. Een andere favoriete accessoire van ons is een veelzijdig hulpmiddel dat in een sleuf onderop de Mighty zit, zodat je hem altijd bij je hebt. Met dit stevige plastic stokje kun je het koelsysteem en de vulkamer schoonmaken, makkelijk de O-ringen verwijderen als ze vervangen moeten worden en het metalen zeefje verwijderen. Als je hem uit de opbergsleuf haalt, omdraait en weer terugstopt, wordt het stokje bovendien een voetje, zodat de Mighty rechtop kan staan tijdens het vullen. Een Volcano op zakformaat Zowel de Mighty als de Plenty zijn favoriet bij de Sensi Seeds-medewerkers en we verzekeren je dat we ze uitgebreid getest hebben. ”Alsof je een Volcano Digital in je zak hebt!”, aldus een medewerker. Met de Mighty Verdamper wordt je investering wat betreft bruikbaarheid, efficiëntie en duurzaamheid meer dan terugbetaald. Wat houdt je nog tegen om dit prachtige staaltje techniek te kopen? Meegeleverd met de Mighty Verdamper: Gedetailleerde handleiding Snelstarthandleiding
Voedingskabel
Drie reserveschermpjes
Schoonmaakborstel
Vervangende O-ringen Concentraatkussentje voor oliën/extracten enz.
Vermaler
“Vulapparaat” om alle plantmateriaal in de Mighty te stoppen Specificaties: Hoogte: 14 cm Breedte: 8 cm Diepte: 3 cm
Gewicht: 235 gram
Warmteproductie: 30 W
